---
layout: post
title: Dlaczego firmy wybierają Internet Explorer.
date: '2009-01-08T23:24:00.000+01:00'
author: kaarol
tags:
- Komercja
- Oprogramowanie klienckie
- Przeglądarki
modified_time: '2015-02-23T23:51:44.598+01:00'
blogger_id: tag:blogger.com,1999:blog-1272990746006552071.post-4426945225943748359
blogger_orig_url: http://www.it-flow.pl/2009/01/dlaczego-firmy-wybieraja-internet.html
---

Wielu z was się dziwi, że jak można używać IE w firmach. Wbrew powszechnej opinii IE jest przeglądarką, którą chyba najbardziej lubią administratorzy Windows. W przeciwieństwie do konkurencji IE może być zarządzane za pomocą Group Policy. Dzięki czemu w łatwy sposób można sobie wypuścić jedne ustawienia dla określonego grona użytkowników lub grupy komputerów. W skrócie chcesz coś zablokować w IE, chcesz ograniczyć możliwość instalacji określonych wtyczek, chciałbyś by w dziale marketingu otwierała się inna strona niż w dziale IT? To wszystko możesz zrobić z jednego miejsca i nie musisz biegać po kilkuset komputerach cały dzień.<br/><br/>Kolejną ważną rzeczą o jaką dba Microsoft to sposób aktualizacji jego programów. Wszystkie aktualizacje Internet Explorera są dostępne przez Windows Update, ba nawet kolejne wersje IE pojawiają się w WU. Jeśli dodatkowo zainstalujemy sobie Windows Server Update Services, to mamy możliwość ściągnięcia aktualizacji do IE w jedno miejsce i stamtąd dystrybuować je na systemy końcowe. Jeśli jakaś poprawka jest niekorzystna dla naszej firmy istnieje możliwość jej odrzucenia.<br/><br/>Microsoft chyba, jako jedyna firma rozwija i utrzymuje kilka wersji swojej przeglądarki. Aktualnie mamy możliwość korzystania z wersji 6, 7 i 8. Do nich wszystkich cały czas wychodzą uaktualnienia. Dodatkowo jeśli nie posiadamy WSUS’a w naszej firmie to możemy zablokować instalację kolejnej wersji przeglądarki za pomocą specjalnych szablonów administracyjnych, które udostępnia nam Microsoft.<br/><br/>Bo na IE strony działają. Większość szanujących się firm robiąc stronę internetową lub jakąś aplikacje dba o kompatybilność ich produktów z przeglądarką MS. Ktoś może mi powiedzieć, że Internet Explorer nie spełnia standardów, dla tej przeglądarki strony muszą być specjalnie preparowane.  Jednak z drugiej strony ile przeglądarek spełnia w 100% wszystkie standardy? Do niedawna żadna przeglądarka nie przechodziła testu <a href="http://acid3.acidtests.org/">ACID3</a>, co gorsza strony twórców tego testu nie były zgodne w 100% z nim:) Prawdopodobnie zostanę tutaj zjedzony przez deweloperów, którzy patrzą na to z innej perspektywy.<br/><br/>Jeśli ktoś nagle spotka się z jakimś dziwnym błędem zawsze może liczyć na wsparcie pomocy technicznej oraz społeczności internetowej. U konkurencji bardzo często pomoc techniczna == oficjalne forum.<br/><br/>To kilka punktów, które moim zdaniem przeważają szalę na korzyść IE.<br/><br/>Nie twierdzę, że przeglądarka ta nie ma wad, jednak w pracy mam z nią stanowczo mniej problemów niż z produktami konkurencji.<br/><br/>P.S.<br/><br/>Na swoim notebooku mam też FF i często z niego korzystam.