---

title: Windows XP Mode – Państwo w państwie.
date: '2009-05-08T01:20:00.000+02:00'
author: kaarol
tags:
- Komercja
- Windows 7
modified_time: '2015-02-23T23:51:45.107+01:00'
blogger_id: tag:blogger.com,1999:blog-1272990746006552071.post-8086912986702059082
---

<p>Wczoraj zainstalowałem Windows XP Mode beta. Po krótkim użytkowaniu nowego dodatku nasunęło mi się kilka wniosków. Na samym początku byłem dość pozytywnie nastawiony na nowy&#160; pomysł programistów MS. Kiedyś trzeba zerwać z wsteczną kompatybilnością systemu, a wirtualizacja może tą operacje przyśpieszyć. Jednak po zainstalowaniu XP Mode zauważyłem kilka niedociągnięć, które według mnie mogą utrudnić wdrożenie tego dodatku w firmach.</p>  <p>Windows XP Mode to tak naprawdę maszyna wirtualna z XP, który jest troszkę przycięty. Po instalacji należy pamiętać, że w XP działamy na koncie administratora. Po&#160; zmianie polis oraz dodaniu użytkowników ograniczonych da się zalogować do wirtualnego systemu bez uprawnień administracyjnych. Trochę szkoda, że jest to tak skomplikowane bo w sumie będzie to raczej standardowa operacja post instalacyjna.&#160; Zostawienie użytkownikowi praw administracyjnych w wirtualnym systemie mogło by się skończyć niezbyt dobrze:&gt; </p>  <p>Nasza maszynka wirtualna jest wypuszczana na świat przez wirtualny NAT. Aby w pełni zagwarantować bezpieczeństwo systemu trzeba pamiętać o regularnych aktualizacjach. W sumie to można taki system podpiąć pod WSUSa. Poza uaktualnieniami trzeba będzie zadbać o jakiś program antywirusowy. No chyba, że powstanie oprogramowanie, które z systemu gospodarza będzie potrafiło skanować system gościa (w co wątpię).</p>  <p>Aby ułatwić sobie zarządzanie wirtualnym systemem można go podpiąć do naszej domeny, wydzielić osobne OU i narzucić odpowiednie polityki. Nie wiem czy EULA produktu na to pozwala (trzeba będzie przeczytać). Jeśli taka operacja będzie wchodzić w grę ciekawe jak zmieni się czas administracji środowiskiem. </p>  <p>Trochę więcej zasobów. Niby nie wiele bo 256RAM, 1GB na dysku jednak co się stanie jak XP będzie musiał pociągnąć duże aplikacje? </p>  <p>Wydaje mi się, że XP Mode jest raczej dedykowany do kilku stanowisk w firmie na których jesteśmy zmuszeni wykorzystać stare oprogramowanie. Administratorzy raczej odpuszczą sobie instalowanie tego dodatku na każdym stanowisku. Jeśli dodatek będzie tylko na kilku stanowiskach to zarządzanie i utrzymanie wirtualnego XP może okazać się nieopłacalne. W wyniku czego administratorzy o wirtualnym systemie zapomną a użytkownicy i sztuczna inteligencja z Japonii zrobi sobie w nim wolną amerykankę:)</p>  <p>&#160;</p>  <p>P.S. Czy ktoś z was zastanawiał się jakie będą koszty utrzymywania takich wirtualnych XP w firmach? Ile dodatkowych licencji na oprogramowanie wspomagające zarządzanie systemami (Antywirus, monitoring, etc) trzeba będzie zakupić?</p>