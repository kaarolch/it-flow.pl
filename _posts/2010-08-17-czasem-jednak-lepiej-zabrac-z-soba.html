---
layout: post
title: Czasem jednak lepiej zabrać z sobą netbooka.
date: '2010-08-17T01:15:00.000+02:00'
author: kaarol
tags:
- Ogólne
- Telefony
modified_time: '2015-03-03T21:14:44.356+01:00'
thumbnail: http://1.bp.blogspot.com/-Yq9kqY5KnqE/VPYVExZTuvI/AAAAAAAAADc/35c5i1DqRvs/s72-c/Spain2010.png
blogger_id: tag:blogger.com,1999:blog-1272990746006552071.post-8350415719904086770
blogger_orig_url: http://www.it-flow.pl/2010/08/czasem-jednak-lepiej-zabrac-z-soba.html
---

<div class="separator" style="clear: both; text-align: center;"><a href="http://1.bp.blogspot.com/-Yq9kqY5KnqE/VPYVExZTuvI/AAAAAAAAADc/35c5i1DqRvs/s1600/Spain2010.png" imageanchor="1" style="margin-left: 1em; margin-right: 1em;"><img border="0" src="http://1.bp.blogspot.com/-Yq9kqY5KnqE/VPYVExZTuvI/AAAAAAAAADc/35c5i1DqRvs/s1600/Spain2010.png" height="270" width="320" /></a></div>Urlop zakończony, w sumie to chyba najdłuższy urlop jaki zdecydowałem się wybrać. W tym roku kontynuując dzieło poprzednich wypadów postanowiłem spakować co trzeba i ruszyć gdzieś przed siebie. Jak to zwykle bywa sponsorem wakacji był Ryanair i jego tanie przeloty do Hiszpanii + ekstra bilet Interrail (6 dni w miesiącu). Plan dość spontaniczny zakładał odwiedzenie Barcelony, Walencji i kilku miast na południu lub północy. W sumie i tak jedyne co miałem pewne to trzy noclegi w Barcelonie i trzy kolejne w Walencji. Żeby zbyt długo sie nie rozwodzić nad podróżą wrzucam tylko małą mapkę podróży i przechodzę do tematu. Start i koniec w Barcelonie (dokładniej na lotnisku koło Reus).<br /><div style="text-align: center;"></div><a name='more'></a><br /><br />Jako, że jechałem sam i zakładałem, że w niektórych miejscowościach mogę nie mieć noclegu i będę się musiał przespać w nocnym pociągu lub na peronie czy lotnisku (pierwsza noc). Postanowiłem nie zabierać z sobą netbooka. Stwierdziłem, że mój ostatni zakup Samsung Galaxy Spica 5700, powinien w zupełności sprostać moim potrzebą (rezerwacja noclegów, szukanie map, mp3, przewodniki, mail i telefon).&nbsp; Dodatkowo nie był to telefon z wyższej półki więc jego kradzież czy zgubienie nie byłoby jakimś dramatem.<br /><br />Tak więc poniżej trochę o tym dlaczego czasem warto zabrać netbook:)<br /><br /><strong>Rezerwacja noclegów w hostelach</strong><br /><br />Obecnie w każdym szanującym sie hostelu mamy dostęp do komputera, jednak rezerwacja noclegu z takiego komputera podając nasze dane dotyczące karty debetowej/kredytowej nie należy do dobrych pomysłów. Tak wiem w większości hosteli nie chcą nas okraść i nie instalują trojanów, keyloggerów, etc. Jednak jeśli komputer jest uruchomiony przed 10-30h i siada przy nim 20-30 osób to jaką mamy pewność, że ktoś czegoś przez przypadek nie odpalił, nawet nieświadomie? Wszelkie operacje rezerwacji lepiej dokonywać poprzez swoje elektroniczne gadgety i to najlepiej via jakiś VPN. No właśnie mam telefon z Androidem i do tego Chrome lite oraz Opere mobile. Jednak wystarczy, że strona hostelu wykorzystuje flash lub jakieś bardziej zaawansowane skrypty i nasze szanse rezerwacji spadają do zera. W Walencji spędziłem około 2,5h by zrobić rezerwację noclegu w Granadzie. Na szczęście portal <a href="http://hostelbookers.com/">HostelBookers</a> działa poprawnie pod mobilną&nbsp; Opera:)<br /><br /><strong>GoogleMap, MapDroyd …</strong><br /><br />Tak mam GPS i mam Gogle Maps niestety w większości miast trudno jest znaleźć darmowy hotspot pokrywający swoim zasięgiem połowę miasta tak by można było swobodnie chodzić z telefonem i szukać drogi do celu. [GoogleMaps może wykonać cache ostatnich kilku obszarów ale w większości przypadków potrzebuje dostępu do Internetu]. Mamy niby MapDroyd ale jego mapy są wygodne tylko podczas ogólnego przeglądania planu miasta. Obecnie pozostaje tylko zakup OfflineMaps, która troszkę kosztuje.<br /><br /><strong>Czy wasz hostel udostępnia Wifi – TAK</strong><br /><br />W przypadku telefonów często trzeba siedzieć przy AP lub w jego bliskim zasięgu by złapać sygnał hostelowego Wifi, który często jest zrywany. Ot taka sobie polityka hosteli (50-25% mocy AP) by czasem ktoś na chodniku przed wejściem nie korzystał z sieci. Ewentualnie w niektórych hostelach można spotkać wyłączony SSID broadcast. Obecnie Spica nie będzie się w stanie połączyć z tak skonfigurowaną siecią (Android 2.1). W tym przypadku netbook jest o tyle dobry, że porządniejsze modele mają dwie dobre anteny podpięte pod kartę bezprzewodową oraz nie mają problemów z wyłączonym SSID broadcastem.<br /><br /><strong>Czytanie PDF</strong><br /><br />Może ja jestem dziwny ale nie potrafię czytać dużych PDF (przewodniki, informacje o zabytkach) z mojego telefonu/ To źle kliknę, to przesunę lub oddalę w złym momencie. Dodatkowo wyświetlacz 3,2’ na dłuższa metę nie jest wygodny by czytać coś przez 1-2h.<br /><br /><strong>Kontakt z światem</strong><br /><br />Ktoś zna jakaś fajną nakładkę na klawiaturę do Androida, by osoba z dużymi palcami mogła łatwiej pisać maile, sms, komunikaty, etc?<br /><br /><strong>Skype</strong><br /><br />Obecnie klient Skype jest płatny i nie do końca działa tak jak zwykły klient na komputerze/laptopie.<br /><br /><strong>Pisanie notatek z podróży.</strong><br /><br />Niestety pisanie dłuższego tekstu ( 1-2 strony) na Spicy jest strasznie męczące i wymaga poprawy wielu literówek. Aplikacje do pisania notatek i obsługi Wordpressu istnieją!<br /><br /><strong>Bateria</strong><br /><br />Jeśli mocno korzystamy z funkcji telefonu, Wifi, Mp3, czytnika PDF to bateria wytrzyma może 1-2 dni. W przypadku hosteli ładowanie telefonu w pokoju może być trudne, bo zazwyczaj na 8-12 osobowy pokój przypadają nam 3-4 gniazdka z zasilaniem. Dlatego posiadanie netbooka w celu korzystania z dodatkowych aplikacji może być przydatne, w końcu to dodatkowe 7-8 godzin na baterii.<br /><br />Hmm, to chyba wszystkie problemy z którymi się borykałem podczas mojego krótkiego wypadu na południe. Jak widać, udało mi się wrócić czyli jednak telefon potrafił zrealizować potrzebne mi funkcje. Jednak ergonomia tego rozwiązania pozostania wiele do życzenia, szczególnie gdy chcemy coś zrobić szybko. Jedynym plusem nie brania netbooka jest trochę lżejszy bagaż i mniejszy stres gdy nas ktoś będzie chciał obrobić podczas nocy na plaży w Barcelonie czy drzemki w pociągu.<br /><br />---<br />Tekst ten nie powstał by ponarzekać na telefony z Androidem. Chciałem tylko ukazać kilka sytuacji, w których netbook może być przydatny. Z samego telefonu, przepraszam PDA, jestem zadowolony. Ma parę wad ale da się z nimi żyć.