---

title: SCOM – wstęp do diagramów.
date: '2014-06-02T21:14:00.000+02:00'
author: kaarol
tags:
- Monitoring
- Oprogramowanie Serwerowe
- Windows Server 2kX
- Systemy operacyjne
modified_time: '2015-02-23T23:51:46.380+01:00'
blogger_id: tag:blogger.com,1999:blog-1272990746006552071.post-3699680160227467923
---

<p align="justify">SCOM – temat rzeka, wije się i wije, pojawia i znika na mojej ścieżce kariery. Z względu, że obecnie trochę czasu z nim obcuje postaram się w kilku wpisach podrzucić kilka użytecznych wskazówek i informacji na jego temat. Domyślnie po: zaimportowaniu MP, ustawieniu informacji dotyczących wykrywania i monitorowania danej usługi/systemu, posiadamy możliwość wygenerowania prostych diagramów. Tak dokładnie co za radość, mamy diagramy z obiektami, jak się przyłożyliśmy przy konfiguracji to mamy na tych obiektach same zielone fajki. Wszystko ładnie, życie jest cudowne, znowu uratowaliśmy świat. Niestety nasza radość nie trwa długo &lt;evil&gt;. Niestety wiecie co jest nie tak w tych diagramach? Są to diagramy auto generowane. No i jak to zwykle bywa z takimi diagramami są one ładne ale tylko dla tego co spędził 1,2 dni na konfiguracji MP.</p>  <p align="justify">Niestety SCOM jest dobrym rdzeniem do budowania rozwiązania do monitoringu, ale nie jest on cudownym narzędziem, w którym po trzech kliknięciach mamy piękny migający ekran pokazujący jak na filmie prace naszej infrastruktury. Jak chcecie posiadać w swojej infrastrukturze, dobrze wyglądające wizualnie i&#160; użyteczne diagramy, które będą czytelne nie tylko dla was ale i dla innych osób to musicie albo zakupić dodatkowy MP, generujący ciekawe diagramy lub stworzyć je sami. </p>  <p align="justify"><strong>Własne diagramy od czego zacząć.</strong> </p>  <p align="justify">Przede wszystkim musisz mieć koncepcje co na tych diagramach ma być uwzględnione. Osoba znająca SCOMa po otrzymaniu powiadomienia szybko sprawdzi stan danej usługi, uruchomi odpowiedni raport, zweryfikuje odpowiednie właściwości zgłoszonych alarmów. Niestety musisz pamiętać, że docelowo inni twoi współpracownicy niekoniecznie będą posiadali wiedzę lub czas na poszukiwanie co w waszej infrastrukturze się uszkodziło lub nie działa poprawnie.&#160; Zastanów się co chcesz uzyskać tworząc nowe wykresy. Czy masz na ścianie jakiś monitor, na którym chcesz wyświetlić stan serwerów, czy może twój szef chce mieć szybki podgląd stanu całej infrastruktury z wyszczególnieniem stanu domeny, poczty, aplikacji krytycznych dla firmy. SCOM ma to do siebie, że gromadzi wiele danych i wyświetla wiele informacji w osobnych oknach. Zaimportowanie wszystkiego na jeden ekran nie jest dobrą metodą. </p>  <p align="justify">&#160;</p>  <p align="justify"><strong>Chce pokazać stan poszczególnych usług. </strong></p>  <p align="justify">Możemy to zrobić na dwa sposoby:</p>  <ol>   <li>     <div align="justify">Wyeksportować już istniejący diagram i wymedytować go w MS Visio</div>   </li>    <li>     <div align="justify">Stworzyć własny diagram z wykorzystaniem Visio. Następnie za pomocą Visio i dodatku <a href="http://www.microsoft.com/en-us/download/details.aspx?displaylang=en&amp;id=29268">Link</a></div>   </li> </ol>  <p align="justify">&#160;</p>  <p align="justify"><em>Drobne ogłoszenia parafialne:</em></p>  <ol>   <li>     <div align="justify"><em>Jeśli chcemy się pobawić w/w dodatkiem do Visio musimy posiadać Visio 2010 (działa również na 2013) w wersji Premium. Jeśli diagramy mają się automatycznie odświeżać i chcemy je umieścić na stronie lub w konsoli SCOM musimy posiadać witrynę Sharepoint działającą na wersji SharePoint 2010 Enterprise z skonfigurowanym Visio Engine. </em></div>   </li>    <li>     <div align="justify"><em>Powyższy dodatek do Visio pozwala nam do</em><em> stworzonych obiektów dodać aktualny stan z SCOM. Uwaga! Ten add-in pozwala nam pobierać takie informacje jak stan obiektu (health state), tryb roboczy (maintenance mode) ewentualnie czy dany obiekt w ogóle jest monitorowany.Za pomocą tego dodatku nie pobierzemy ilości użytej pamięci operacyjnej czy ilości procesorów!</em></div>   </li> </ol>  <p align="justify">&#160; cdn.</p>